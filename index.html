<!DOCTYPE html>
<!-- saved from url=(0068)http://127.0.0.1:5000/law?legal_document_name=krivicni_zakonik_droga -->
<html lang="en"><head><meta http-equiv="Content-Type" content="text/html; charset=UTF-8">
	
	<meta name="viewport" content="width=device-width, initial-scale=1.0">
	<title>XML to HTML</title>
</head>
<body>
	<h1>Zakon o sprecavanju zloupotrebi droga (2021-03-31)</h1>
	<h2>Službeni list Crne Gore (2008-08-11)</h2>
	<h3>I.</h3>
	<h3>OSNOVNE ODREDBE</h3>
	<h4>Osnov i granice krivičnopravne prinude</h4>
	<h5><a href="http://127.0.0.1:5000/law?legal_document_name=krivicni_zakonik_droga" id="/#art_4">Član 4</a></h5>
	<p>1) Krivične sankcije su: kazne, mjere upozorenja, mjere bezbjednosti i vaspitne mjere.</p>
	<p>2) Opšta svrha propisivanja i izricanja krivičnih sankcija je suzbijanje djela kojima se povređuju ili ugrožavaju vrijednosti zaštićene krivičnim zakonodavstvom.</p>
	<h3>II.</h3>
	<h3>KRIVIČNO DJELO</h3>
	<h4>Opšte odredbe o krivičnom djelu</h4>
	<h5><a href="http://127.0.0.1:5000/law?legal_document_name=krivicni_zakonik_droga" id="/#art_15">Član 15</a></h5>
	<p>Krivično djelo je učinjeno sa umišljajem kad je učinilac bio svjestan svog djela i htio njegovo izvršenje ili kad je učinilac bio svjestan da može učiniti djelo pa je na to pristao.</p>
	<h3>III.</h3>
	<h3>KAZNE</h3>
	<h4>Svrha kažnjavanja, vrste kazni i uslovi za njihovo izricanje</h4>
	<h5><a href="http://127.0.0.1:5000/law?legal_document_name=krivicni_zakonik_droga" id="/#art_32">Član 32</a></h5>
	<p>1) sprječavanje učinioca da čini krivična djela i uticanje na njega da ubuduće ne čini krivična djela;</p>
	<p>2) uticanje na druge da ne čine krivična djela;</p>
	<p>3) izražavanje društvene osude za krivično djelo i obaveze poštovanja zakona;</p>
	<p>4) jačanje morala i uticaj na razvijanje društvene odgovornosti.</p>
	<h5><a href="http://127.0.0.1:5000/law?legal_document_name=krivicni_zakonik_droga" id="/#art_36">Član 36</a></h5>
	<p>1) Kazna zatvora ne može biti kraća od trideset dana niti duža od dvadeset godina.</p>
	<p>2) Kazna zatvora iz stava 1 ovog člana izriče se na pune godine i mjesece, a do šest mjeseci i na dane.</p>
	<h5><a href="http://127.0.0.1:5000/law?legal_document_name=krivicni_zakonik_droga" id="/#art_42">Član 42</a></h5>
	<p>1) Sud će učiniocu krivičnog djela odmjeriti kaznu u granicama koje su zakonom propisane za to djelo, imajući u vidu svrhu kažnjavanja i uzimajući u obzir sve okolnosti koje utiču da kazna bude manja ili veća (olakšavajuće i otežavajuće okolnosti) , a naročito: stepen krivice, pobude iz kojih je djelo učinjeno, jačinu ugrožavanja ili povrede zaštićenog dobra, okolnosti pod kojima je djelo učinjeno, raniji život učinioca, njegove lične prilike, njegovo držanje poslije učinjenog krivičnog djela, a naročito njegov odnos prema žrtvi krivičnog djela kao i druge okolnosti koje se odnose na ličnost učinioca.</p>
	<p>2) Pri odmjeravanju novčane kazne sud će posebno uzeti u obzir i imovno stanje učinioca.</p>
	<p>3) Okolnost koja je obilježje krivičnog djela ne može se uzeti u obzir i kao otežavajuća, odnosno olakšavajuća okolnost, izuzev ako prelazi mjeru koja je potrebna za postojanje krivičnog djela ili određenog oblika krivičnog djela ili ako postoje dvije ili više ovakvih okolnosti, pa je samo jedna dovoljna za postojanje težeg, odnosno lakšeg oblika krivičnog djela.</p>
	<h5><a href="http://127.0.0.1:5000/law?legal_document_name=krivicni_zakonik_droga" id="/#art_45">Član 45</a></h5>
	<p>1) zakon predviđa da se učinilac može blaže kazniti;</p>
	<p>2) zakon predviđa da se učinilac može osloboditi od kazne, a sud ga ne oslobodi od kazne;</p>
	<p>3) utvrdi da postoje naročito olakšavajuće okolnosti i ocijeni da se i sa ublaženom kaznom može postići svrha kažnjavanja.</p>
	<h5><a href="http://127.0.0.1:5000/law?legal_document_name=krivicni_zakonik_droga" id="/#art_46">Član 46</a></h5>
	<p>1) ako je za krivično djelo kao najmanja mjera kazne propisan zatvor u trajanju od pet ili više godina, kazna se može ublažiti do dvije godine zatvora;</p>
	<p>2) ako je za krivično djelo kao najmanja mjera kazne propisan zatvor u trajanju od tri ili više godina, kazna se može ublažiti do jedne godine zatvora;</p>
	<p>3) ako je za krivično djelo kao najmanja mjera kazne propisan zatvor od dvije godine, kazna se može ublažiti do šest mjeseci zatvora;</p>
	<p>4) ako je za krivično djelo kao najmanja mjera kazne propisan zatvor od jedne godine, kazna se može ublažiti do tri mjeseca zatvora;</p>
	<p>5) ako je za krivično djelo kao najmanja kazna propisan zatvor ispod jedne godine, kazna se može ublažiti do trideset dana zatvora;</p>
	<p>6) ako je za krivično djelo propisana kazna zatvora bez naznačenja najmanje mjere, umjesto zatvora može se izreći novčana kazna;</p>
	<p>7) ako je za krivično djelo propisana novčana kazna sa naznačenjem najmanje mjere, kazna se može ublažiti do šest stotina eura.</p>
	<h5><a href="http://127.0.0.1:5000/law?legal_document_name=krivicni_zakonik_droga" id="/#art_51">Član 51</a></h5>
	<p>1) Vrijeme provedeno u pritvoru, kao i svako drugo lišenje slobode u vezi sa krivičnim djelom uračunavaju se u izrečenu kaznu zatvora, maloljetničkog zatvora, kaznu rada u javnom interesu i novčanu kaznu.</p>
	<p>2) Ako je krivični postupak vođen za više krivičnih djela u sticaju, a pritvor nije određen za svako od njih, vrijeme provedeno u pritvoru uračunava se u izrečenu kaznu zatvora, maloljetničkog zatvora, kaznu rada u javnom interesu i novčanu kaznu za krivično djelo za koje je okrivljeni osuđen.</p>
	<p>3) Zatvor ili novčana kazna koju je osuđeni izdržao, odnosno platio za prekršaj ili privredni prestup, kao i kazna ili disciplinska mjera lišenja slobode koju je izdržao zbog povrede vojne discipline uračunava se u kaznu izrečenu za krivično djelo čija obilježja obuhvataju i obilježja prekršaja, privrednog prestupa, odnosno povrede vojne discipline</p>
	<p>4) Pri svakom uračunavanju izjednačava se dan pritvora, dan lišenja slobode, dan maloljetničkog zatvora, dan zatvora, osam časova rada u javnom interesu i dvadeset pet eura novčane kazne.</p>
	<h3>V.</h3>
	<h3>MJERE BEZBJEDNOSTI</h3>
	<h4>Svrha mjera bezbjednosti</h4>
	<h5><a href="http://127.0.0.1:5000/law?legal_document_name=krivicni_zakonik_droga" id="/#art_66">Član 66</a></h5>
	<p>U okviru opšte svrhe krivičnih sankcija (član 4 stav 2) , svrha mjera bezbjednosti je da se otklone stanja ili uslovi koji mogu biti od uticaja da učinilac ubuduće vrši krivična dj ela.</p>
	<h5><a href="http://127.0.0.1:5000/law?legal_document_name=krivicni_zakonik_droga" id="/#art_75">Član 75</a></h5>
	<p>1) Predmeti koji su upotrijebljeni ili su bili namijenjeni za izvršenje krivičnog djela ili koji su nastali izvršenjem krivičnog djela mogu se oduzeti, ako su svojina učinioca.</p>
	<p>2) Predmeti iz stava 1 ovog člana mogu se oduzeti i kad nijesu svojina učinioca, ako to zahtijevaju razlozi bezbjednosti ljudi ili imovine ili razlozi morala ili kada i dalje postoji opasnost da će biti upotrijebljeni za izvršenje krivičnog djela, a time se ne dira u pravo trećih lica na naknadu štete od učinioca.</p>
	<p>3) Zakonom se može odrediti obavezno oduzimanje predmeta i uslovi za njihovo oduzimanje.</p>
	<p>4) Zakonom se može odrediti obavezno uništavanje oduzetih predmeta.</p>
	<h3>XIV.</h3>
	<h3>KRIVIČNA DJELA PROTIV ZDRAVLjA LjUDI</h3>
	<h4>Neovlašćena proizvodnja, držanje i stavljanje u promet opojnih droga</h4>
	<h5><a href="http://127.0.0.1:5000/law?legal_document_name=krivicni_zakonik_droga" id="/#art_300">Član 300</a></h5>
	<p>1) Ko neovlašćeno proizvodi, prerađuje, prodaje ili nudi na prodaju ili ko radi prodaje kupuje, drži ili prenosi ili ko posreduje u prodaji ili kupovini ili na drugi način neovlašćeno stavlja u promet supstance koje su proglašene za opojne droge ili biljke koje sadrže takve supstance, kazniće se zatvorom od dvije do deset godina.</p>
	<p>2) Ko u namjeri vršenja djela iz stava 1 ovog člana unese u Crnu Goru supstance koje su iroglašene za opojne droge ili biljke koje sadrže takve supstance, kazniće se zatvorom od dvije do dvanaest godina.</p>
	<p>3) Ako je učinilac djela iz st. 1 i 2 ovog člana organizovao mrežu preprodavaca ili posrednika, kazniće se zatvorom od tri do petnaest godina.</p>
	<p>4) Kaznom iz stava 3 ovog člana kazniće se ko prodaje, nudi na prodaju ili bez naknade radi daljeg stavljanja u promet daje opojne droge maloljetnom licu, duševno bolesnom licu, licu koje je privremeno duševno poremećeno, licu koje je teže duševno zaostalo ili licu koje se liječi od zavisnosti od opojnih droga, ili ko stavlja u promet opojnu drogu pomiješanu sa supstancom koja može dovesti do teškog narušavanja zdravlja, ili ko izvrši djelo iz stava 1 ovog člana u vaspitnoj ili obrazovnoj ustanovi ili u njenoj neposrednoj blizini ili ustanovi za izvršenje krivičnih sankcija ili u javnom lokalu ili na javnoj priredbi, ili ako djelo iz st. 1 i 2 ovog člana učini službeno lice, ljekar, socijalni radnik, sveštenik, nastavnik ili vaspitač iskorišćavanjem svog položaja ili ko za izvršenje tog djela koristi maloljetno lice.</p>
	<p>5) Učinilac djela iz st. 1 do 4 ovog člana koji otkrije od koga nabavlja drogu može se osloboditi od kazne.</p>
	<p>6) Ko neovlašćeno pravi, nabavlja, posjeduje, prevozi ili daje na upotrebu opremu, materijal ili supstance za koje zna da su namijenjene za proizvodnju opojnih droga, kazniće se zatvorom od šest mjeseci do pet godina.</p>
	<p>7) Opojne droge i sredstva za njihovo pravljenje oduzeće se i uništiti.</p>
	<h5><a href="http://127.0.0.1:5000/law?legal_document_name=krivicni_zakonik_droga" id="/#art_301">Član 301</a></h5>
	<p>1) Ko navodi drugog na uživanje opojne droge ili mu daje opojnu drogu da je uživa on ili drugo lice ili stavi na raspolaganje prostorije radi uživanja opojne droge ili na drugi način omogućuje drugom da uživa opojnu drogu, kazniće se zatvorom od šest mjeseci do pet godina.</p>
	<p>2) Ako je djelo iz stava 1 ovog člana učinjeno prema maloljetnom licu, duševno bolesnom licu, licu koje je privremeno duševno poremećeno, licu koje je teže duševno zaostalo ili licu koje se liječi od zavisnosti od opojnih droga, ili prema više lica, ili ko to djelo izvrši u vaspitnoj ili obrazovnoj ustanovi ili u njenoj neposrednoj blizini ili ustanovi za izvršenje krivičnih sankcija ili u javnom lokalu ili na javnoj priredbi, ili ako to djelo učini službeno lice, ljekar, socijalni radnik, sveštenik, nastavnik ili vaspitač iskorišćavanjem svog položaja, učinilac će se kazniti zatvorom od dvije do deset godina.</p>
	<p>3) Opojne droge oduzeće se i uništiti.</p>


</body></html>